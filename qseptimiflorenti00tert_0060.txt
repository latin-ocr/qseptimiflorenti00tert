36 TERTVLLIANI

pueri. Haec in uobis esse si consideraretis, proinde in Christ-
ianis non esse perspiceretis. Idem oculi renuntiassent utrum-
que. Sed caecitatis duae species facile concurrunt, ut qui non
uident quae sunt, uidere uideantur quae non sunt. Sic per
omnia ostendam. Nuncvde manifestioribus dicam. 5

10. Deos, inquitis, non colitis, et pro imperatoribus sacri-
ficia non penditis. Sequitur ut eadem ratione pro aliis non
sacrificemus, quia nec pro nobis ipsis, semel deos non colendo.
Itaque sacrilegii et maiestatis rei conuenimur. Summa haec .
causa, immo tota est, et utique digna cognosci, si non praeÎ‡ 10
sumptio aut iniquitas iudicet, altera quae desperat, altera quae
recusat ueritatem. Deos uestros colere desinimus ex quo illos
non esse cognoscimus. Hoc igitur exigere debetis, uti pro-
bemus non esse illos deos, et idcirco non colendos, quia tunc
demum coli debuissent, si dei fuissent. Tunc et Christiani 15
puniendi, si quos non colerent, quja putarent non esse, constaret
illos deos esse. Sed nobis, inquitis, dei sunt. Appellamus et
prouocamus a uobis assd conscientiam uestram: illa nos iudicet,
illa nos damnet, si poterit negare omnes istos deos uestros
homines fuisse. Si et ipsa inficias ierit, de suis antiquitatum 20
instrumentis reuincetur, de quibus eos didicit, testimonium
perhibentibus ad hodiernum et ciuitatibus in quibus nati sunt,
et regionibus in quibus aliquid operati uestigia reliquerunt, in
quibus etiam sepulti demonstrantur. Nunc ergo per singulos
decurram, tot ac tantos, nouos, ueteres, barbaros, Graecos, 25*
Romanos, peregrinos, captiuos, adoptiuos, proprios, communes,
masculos, feminas, rusticos, urbanos, nauticos, militares?
Otiosum est etiam titulos persequi, ut colligam in conpendium,
et hoc non quo cognoscatis, sed recognoscatis. Certe enim
oblitos agitis. Ante Saturnum deus penes uos nemo est, ab 30
illo census totius uel potioris et notioris diuinitatis. Itaque
quod de origine constiterit, id et de posteritate conueniet.

Saturnum itaque, si quantum litterae docent, neque Diodorus

