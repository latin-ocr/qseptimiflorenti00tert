84 TERTVLLIANI

Nollent itaque uos tam fructuosos, tam officiosos sibi amittere,
uel ne a uobis quandoque a Christianis fugentur, si illis sub

Christiano, uolente uobis ueritatem probare, mentiri liceret.

24. Omnis ista confessio illorum qua se deos negant esse
quaque 11011 alium deum respondent praeter unum, cui nos5
mancipamur, satis idonea est ad depellendum crimen laesae
maxime Romanae religionis. Si enim non sunt dei pro certo,
nec religio pro certo est: si religio non est, quia 1100 dei pro
certo, nec nos pro certo rei sumus laesae religionis. At e con-
trario in uos exprobratio resultauit, qui mendacium colentes 10
ueram religionem ueri dei non modo neglegendo, quin insuper
expugnando, in uerum committitis crimen uerae inreligiositatis.
Nunc ut constaret illos deos esse, nonne conceditis de aestima-
tione communi aliquem esse sublimiorem et potentiorem, uelut
principem mundi perfectae potentiae et maiestatis? Nam et 15*
sic plerique disponunt diuinitatem, ut imperium summae
dominationis esse penes unum, officia eius penes multos uelint,
ut Plato Iouem magnum in caelo comitatum exercitu describit
deorum pariter et daemonum. Itaque oportere et procurantes
et praefectos et praesides pariter suspici. Et tamen quod 20
facinus admittit qui magis ad Caesarem promerendum et
operam et spem suam transfert nec appellationem dei ita ut
imperatoris in aliquo principe confitetur, cum capitale esse
iudicetur alium praeter Caesarem et dicere et audire? Colat
alius deum, alius Iouem, alius ad caelum manus supplices tendat, 2 5
alius ad aram Fidei, alius, si hoc putatis, nubes numeret orans,
alius lacunaria, alius suam animam deo suo uoueat, alius hirci.
Videte enim ne et hoc ad inreligiositatis elogium concurrat,
adimere libertatem religionis et interdicere optionem diuinitatis,
ut 11011 liceat mihi colere quem uelim, sed cogar colere quem 30
nolim. Nemo se ab inuito coli uolet, ne homo quidem. Atque
adeo et Aegyptiis permissa est tam uanae superstitionis potestas

