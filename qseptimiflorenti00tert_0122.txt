98 TERTVLLIANI

conscientiam spurcam: ut mirer, cum hostiae probantur penes
uos a uitiosissimis sacerdotibus, cum cuiuis praecordia potius
uictimarum quam ipsorum sacrificantium examinantur. Sic
itaque nos ad deum expansos ungulae fodiant, cruces suspendant,
ignes lambant, gladii guttura detruncent, bestiae insiliant: 5
paratus est ad omne supplicium ipse habitus orantis Christiani.
Hoc agite, boni praesides, extorquete animam deo supplicantem
pro imperatore. Hoc erit crimen, ubi ueritas dei et deuotio est.

31. Adolati nunc sumus imperatori et mentiti uota quae
diximus, ad euadendam scilicet uim. Plane proficit ista fallacia. 10
. Admittitis nos enim probare quodcunque defendimus. Qui ergo
putaueris nihil nos de salute Caesarum curare, inspice dei uoces,
litteras nostras, quas neque ipsi supprimimus et plerique casus
ad extraneos transferunt. Scitote ex illis praeceptum esse nobis
ad redundantiam benignitatis etiam pro inimicis deum orare et 15
persecutoribus nostris bona precari. Qui magis inimici et per-
secutores Christianorum quam de quorum maiestate conuenimur
in crimen? Sed etiam nominatim atque manifeste, Orate,
inquit, pro regibus et pro principibus et potestatibus, ut omnia
tranquilla sint uobis. Cum enim concutitur imperium, concussis 20
etiam ceteris membris eius utique et nos, licet extranei a turbis
aestimemur, in aliquo loco casus inuenimur.

32. Est et alia maior necessitas nobis orandi pro impera-
toribus, etiam pro omni statu imperii rebusque Romanis, qui
uim maximam uniuerso orbi imminentem ipsamque clausulam Â²5
saeculi acerbitates horrendas comminantem Romani imperii
commeatu scimus retardari. Itaque nolumus experiri, et dum
precamur differri, Romanae diuturnitati fauemus. Sed et
iuramus, sicut non per genios Caesarum, ita per salutem eorum,
quae est augustior omnibus geniis. Nescitis genios daemonas 30
dici et inde diminutiua uoce daemonia? Nos iudicium dei
suspicimus in imperatoribus, qui gentibus illos praefecit. Id in
eis scimus esse quod deus uoluit, ideoque et saluum uolumus
csse quod deus uoluit et pro magno id iuramento habemus.

