7 8 TERTVLLIANI

Ceterum testudinem decoqui cum carnibus pecudis Pythius eo
modo renuntiauit quo supra diximus3 momento apud Lydiam
fuerat. Habent de incolatu aeris et de uicinia siderum et de
commercio nubium caelestes sapere paraturas, ut et pluuias,
quas iam sentiunt, repromittant. Benefici plane et circa curas 5
ualitudinum. Laedunt enim primo, dehinc remedia praecipiunt
ad miraculum noua siue contraria, post quae desinunt laedere, et
curasse creduntur. Quid ergo de ceteris ingeniis uel etiam uiri-
bus fallaciae spiritalis edisseram? phantasmata Castorum, et
aquam cribro gestatam, et nauem cingulo promotam, et barbam 10
tactu inrufatam, ut numina lapides crederentur, ut deus uerus

non quaereretur? Ï‡

23. Porro, si et magi phantasmata edunt et iam defunc-
torum infamant animas, si pueros in eloquium oraculi elidunt,
si multa miracula circulatoriis praestigiis ludunt, si et somnia 15
immittunt habentes semel inuitatorum angelorum et daemonum
adsistentem sibi potestatem, per quos et caprae et mensae
diuinare consuerunt, quanto magis ea potestas de suo arbitrio
et pro suo negotio studeat totis uiribus operari quod alienae
praestat negotiationi! Aut si eadem et angeli et daemones 20
operantur quae et dei uestri, ubi est ergo praecellentia diuinitatis,
quam utique superiorem omni potestate credendum est? Non
ergo dignius praesumetur ipsos esse qui se deos faciant, cum
eadem edant quae faciant deos credi, quam pares angelis et
daemonibus deos esse? Locorum differentia distinguitur, 25
opinor, ut a templis deos existimetis quos alibi deos non dicitis3
ut aliter dementire uideatur qui sacras turres peruolat, aliter q
qui tecta uiciniae transilit, et alia uis pronuntietur in eo qui
genitalia uel lacertos, alia qui sibi gulam prosecat. Compar

exitus furoris et una ratio est instigationis. Sed hactenus 30

