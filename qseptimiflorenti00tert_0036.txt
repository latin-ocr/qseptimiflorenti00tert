12 TERTVLLIANI

esse quam per uim neganti? uel ne compulsus negare non ex
fide negarit et absolutus ibidem post tribunal de uestra rideat

aemulatione iteruin Christianus? Cum igitur in omnibus nos
aliter disponitis quam ceteros nocentes, ad unum contendendo,
ut de eo nomine excludamur (excludimur enim si faciamusfi
quae faciunt non Christiani), intellegere potestis non scelus
aliquod in causa esse, sed nomen, quod quaedam ratio aemulae
operationis insequitur, hoc primum agens, ut homines nolint
scire pro certo quod se nescire pro certo sciunt. Ideo et credunt
de nobis quae non probantur, et nolunt inquiri, ne probentur 10
non esse quae malunt credidisse, ut nomen illius aemulae
rationis inimicum praesumptis, non probatis criminibus de
sua sola confessione damnetur. Ideo torquemur confitentes et
punimur perseuerantes et absolujmur negantes, quia nominis
proelium est. Denique quid de tabella recitatis illum ChrisÎ‡ 15
tianum? Cur non et homicidam? Si homicida Christianus,
cur non et incestus uel quodcunque aliud esse nos creditis? In
nobis solis pudet aut piget ipsis nominibus scelerum pro-
nuntiare? Christianus si nullius criminis nomine reus est,

ualde incestum, si solius nominis, crimen est. 20

3. Quid? quod ita plerique clausis oculis in odium eius
inpingunt, ut bonum alicui testimonium ferentes admisceant
nominis exprobrationem. Bonus uir Gaius Seius, tantum quod
Christianus. Item alius: Ego miror Lucium Titium sapientem
uirum repente factum Christianum. Nemo retractat, ne ideo 25
bonus Gaius et prudens Lucius, quia Christianus, aut ideo Christi-
anus, quia prudens et bonus. Laudant quae sciunt, uituperant
quae ignorant, et id quod sciunt eo quod ignorant inrumpunt,
cum sit iustius occulta de manifestis praeiudicare quam mani-
festa de occultis praedamnare. Alii, quos retro ante hoc 30
nomen uagos, uiles, improbos nouerant, ex ipso denotant quod

laudant. Caecitate odii in suffragium inpingunt: Quae mulier!

