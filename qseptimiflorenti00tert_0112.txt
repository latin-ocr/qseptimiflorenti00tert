88 TERTVLLIANI

apud Sirmium reipublicae exempto die sexto decimo Kalen-
darum Aprilium archigallus ille sanctissimus die nono Kalen-
darum earundem, quo sanguinem inpurum lacertos quoque
castrando libabat, pro salute imperatoris Marci iam intercepti
solita aeque imperia mandauit. O nuntios tardos! o somni· 5
culosa diplomata! quorum uitio excessum imperatoris non
ante Cybele cognouit, ne deam talem riderent Christiani. Sed
non statim et Iupiter Cretam suam Romanis fascibus concuti

sineret, oblitus antrum illud Idaeum et aera Corybantia et
iocundissimum illic nutricis suae odorem. Nonne omni Capi- 10
tolio tumulum illum suum praeposuisset, ut ea potius orbi
terrae praecelleret quae cineres Iouis texit? Vellet Iuno
Punicam urbem posthabita Samo dilectam ab Aeneadarum

gente deleri? Quod sciam
hic illius arma, Ι5
Hic currus fuit, hoc regnum dea gentibus esse,
Si qua fata sinant, iam tum tenditque fouetque.
Misera illa coniunx Iouis et soror aduersus fata non ualuit!

Plane
Fato stat Iupiter ipse. 20

Nec tantum tamen honoris fatis Romani dicauerunt dedentibus
sibi Carthaginem aduersus destinatum uotumque Iunonis quan-
tum prostitutissimae lupae Larentinae. Plures deos uestros
regnasse certum est. Igitur si conferendi imperii tenent potes-
tatem, cum ipsi regnarent, a quibus acceperant eam gratiam? 25
Quem coluerat Saturnus et Iupiter? Aliquem, opinor, Ster-
culum. Sed postea Romani cum indigenis suis, etiam si qui
non regnauerunt? Tamen regnabantur ab aliis nondum
cultoribus suis, ut qui nondum dei habebantur. Ergo aliorum
est regnum dare, quia regnabatur multo ante quam isti dei 30
inciderentur. Sed quam uanum est fastigium Romani nominis
religiositatis meritis deputare, cum post imperium siue adhuc
regnum religio profecerit. Age iam, rebus religio profecerit?
Nam etsi a Numa concepta est curiositas superstitiosa, nondum
tamen aut simulacris aut templis res diuina apud Romanos 35
constabat. Frugi religio et pauperes ritus et nulla Capitolia

