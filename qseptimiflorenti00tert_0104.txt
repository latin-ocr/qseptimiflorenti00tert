80 TERTVLLIANI

uerba; iam hinc demonstratio rei ipsius, qua ostendemus unam
esse utriusque nominis qualitatem. Edatur hic aliqui ibidem
sub tribunalibus uestris quem daemone agi constet. Iussus a
quolibet Christiano loqui spiritus ille tam se daemonem confite-
bitur de uero quam alibi dominum de falso. Aeque producatur 5
aliquis ex his qui de deo pati existimantur, qui aris inhalantes
numen de nidore concipiunt, qui ructando curantur, qui anhe-
lando praefantur. Ista ipsa Virgo Caelestis pluuiarum pollici-
tatrix, ipse iste Aesculapius medicinarum demonstrator, aliam
diem morituris Socordio et Tenatio et Asclepiodoto summini- 10
straturi, nisi se daemones confessi luerint Christiano mentiri non
audentes, ibidem illius Christiani procacissimi sanguinem
fundite! Quid isto opere manifestius? Quid hac probatione
fidelius? Simplicitas ueritatis in medio est. Virtus illi sua
adsistit; nihil suspicari licebit. Magia aut aliqua eiusmodi 15
fallacia fieri dicitis? Non dicetis, si oculi uestri et aures
permiserint uobis. Quid autem inici potest aduersus id quod
ostenditur nuda sinceritate? Si altera parte uere dei sunt, cur
sese daemonia mentiuntur? An ut nobis obsequantur? Iam
ergo subiecta est Christianis diuinitas uestra, nec diuinitas 20
deputanda est quae subdita est homini et, si quid ad dedecus
facit, aemulis suis. Si altera parte daemones sunt uel angeli,
cur se alibi pro deis agere respondent? Nam sicut illi qui dei
habentur daemones se dicere noluissent, si uere dei essent,
scilicet ne se de maiestate deponerent, ita et isti, quos directo 25
daemonas nostis, non auderent alibi pro deis agere, si aliqui
omnino dei essent, quorum nominibus utuntur. Vererentur
enim abuti maiestate superiore sine dubio et timendorum.
Adeo nulla est diuinitas ista quam tenetis, quja, si esset, neque
a daemoniis adfectaretur in confessione neque a deis negaretur. 30
Cum ergo utraque pars concurrit in confessionem deos esse
neganS, agnoscite unum genus esse, id est daemonas, uerum
utrobique. Iam deos quaerite. Quos enim praesumpseratis,
daemonas esse cognoscitis. Eadem uero opera nostra ab

