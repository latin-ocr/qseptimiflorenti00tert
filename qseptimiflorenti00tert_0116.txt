92 TERTVLLIANI

religiones regna praestant, nunquam retro Iudaea regnasset
despectrix communium istarum diuinitatumâ€š cuius et deum
uictimis et templum donis et gentem foederibus aliquamdiu
Romani honorastis, numquam dominaturi eius, si deo non
deliquisset ultimo in Christum.

27. Satis haec aduersus intentationem laesae diuinitatis,
quo non uideamur laedere eam quam ostendimus non esse.
Igitur prouocati ad sacrificandum obstruimus gradum pro fide
conscientiae nostrae, qua certi sumus ad quos ista perueniant
officia sub imaginum prostitutione et humanorum nominum
consecratione. Sed quidam dementiam existimant, quod, cum

possimus et sacrificare in praesenti et inlaesi abire manente
apud animum proposito, obstinationem saluti praeferamus.
Datis scilicet consilium, quo uobis abutamur3 sed agnoscimus,
unde talia suggerantur, quis totum hoc agitet, et quomodo
nunc astutia suadendi 1111110 duritia saeuiendi ad constantiam
nostram deiciendam operetur. . Ille scilicet spiritus daemoniacae
et angelicae paraturae, qui noster ob diuortium aemulus et ob
dei gratiam inuidus de mentibus uestris aduersus nos proeliatur
occulta inspiratione modulatis et subornatis ad omnem quam
111 primordio exorsi sumus et iudicandi peruersitatem et saeuiendi
iniquitatem. Nam licet subiecta sit nobis tota uis daemonum
et eiusmodi spirituum, ut nequam tamen et serui metu non-
nunquam contumaciam miscent, et laedere gestiunt quos alias
uerentur. Odium enim etiam timor spirat. Praeterquam et
desperata condicio eorum ex praedamnatione solatium reputat
fruendae interim malignitatis de poenae mora. Et tamen
adprehensi subiguntur et condicioni suae succidunt, et quos de
longinquo oppugnant, de proximo obsecrant. Itaque cum uice
rebellantium ergastulorum siue carcerum uel metallorum uel
hoc genus poenalis seruitutis erumpunt aduersus nos, 111 quorum
potestate sunt, certi et inpares se esse et hoc magis perditos,
ingratis resistimus ut aequales et repugnamus perseuerantes in
00 quod oppugnant et illos nunquam magis detriumphamus
quam cum pro fidei obstinatione damnamur.

10

15

30

35

