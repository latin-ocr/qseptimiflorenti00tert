138 TERTVLLIANI

et tunc require qua fies. Et tamen facilius utique fies quod
fuisti aliquando, quia aeque non difficile factus es quod nunâ€”
quam fuisti aliquando. Dubitabitur, credo, de dei uiribus, qui
tantum corpus hoc mundi de eo quod non suerat non minus
quam de morte uacationis et inanitatis inposuit, animatum
spiritu omnium animarum animatore, signatum et ipsum
humanae resurrectionis exemplum in testimonium uobis. Lux
cotidie interfecta resplendet et tenebrae pari uice decedendo
succedunt, sidera defuncta uiuescunt, tempora ubi finiuntur
incipiunt, fructus consummantur et redeunt, certe semina non
nisi corrupta et dissoluta fecundius surgunt, omnia pereundo
seruantur, omnia de interitu reformantur. Tu homo, tantum
nomen, si intellegas te uel de titulo Pythiae discens, dominus
omnium morientium et resurgentium, ad hoc morieris, ut
pereas? Ubicumque resolutus fueris, quaecunque te materia
destruxerit, hauserit, aboleuerit, in nihilum prodegerit, reddet
te. Eius est nihilum ipsum cuius et totum. Ergo, inquitis,
semper moriendum erit et semper resurgendum? Si ita rerum
dominus destinasset, ingratis experireris conditionis tuae legem.
At nunc non aliter destinauit quam praedicauit. Quae ratio
uniuersitatem ex diuersitate conposuit, ut omnia aemulis sub-
stantiis sub unitate constarent ex uacuo et solido, ex animali
et inanimali, ex conprehensibili et inconprehensibili, ex luce
et tenebris, ex ipsa uita et morte: eadem aeuum quoque ita
destinata et distincta condicione conseruit, ut prima haec pars,
ab exordio rerum quam incolimus, temporali aetate ad finem
defluat, sequens uero, quam expectamus, 111 infinitam aeterni-
tatem propagetur. Cum ergo finis et limes, medius qui interhiat,
adfuerit, ut etiam ipsius mundi species transferatur aeque
temporalis, quae illi dispositioni aeternitatis aulaei uice oppansa
est, tunc restituetur omne humanum genus ad expungendum

quod in isto aeuo boni seu mali meruit, et exinde pendendum

5

10

15

20

25

30

